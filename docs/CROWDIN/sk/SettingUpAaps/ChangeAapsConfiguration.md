# Vykonávanie zmien v konfigurácii vášho AAPS

Po dokončení **[Sprievodcu nastavením](../SettingUpAaps/SetupWizard.md)** nemusíte znova spúšťať celého sprievodcu, ak chcete zmeniť iba nejakú časť konfigurácie **AAPS**.

Existujú tri spôsoby, ako zmeniť nastavenie AAPS. Ktorú možnosť využijete je na vás, je to jednoducho otázka pohodlia alebo osobných preferencií, pretože každá možnosť vedie k rovnakým konfiguračným nastaveniam.

Sú to nasledovné možnosti:

1. Konfigurátor,
1. Trojbodkové menu vpravo a vyberte možnosť „Nastavenia“ alebo
1. Trojbodkové menu vpravo a vyberte možnosť „Nastavenia modulov“.

Tu vysvetlíme, ktorá možnosť je pre každú situáciu najvhodnejšia:

## Konfigurátor

![Open Config Builder](../images/ConfBuild_Open_AAPS30.png)

**Konfigurátor** sa používa, ak chcete **povoliť moduly** a ich **viditeľnosť** v hornej ponuke. Po povolení sa **moduly** budú spúšťať vždy a môžete sa rozhodnúť, či ich chcete vidieť v hornej ponuke alebo nie. Vypnuté pluginy nie je možné zobraziť.

Pomocou ozubeného kolieska vedľa každého aktivovaného modulu môžete získať prístup k jeho nastaveniam.

Dokumentácia týkajúca sa konfigurátora je k dispozícii [tu](../SettingUpAaps/ConfigBuilder.md).

## Nastavenia

![Open preferences](../images/Pref2020_Open2.png)

Okno **nastavenia** je dostupné cez ponuku _troch bodiek_ v pravom hornom rohu na ľubovoľnej karte **AAPS**. To vám umožní zmeniť konfiguráciu **všetkých modulov na jednom mieste**.

Toto je dobrá možnosť ak si nie ste úplne istí, kde hľadať možnosť konfigurácie, ale môže to byť trochu zdĺhavé, ak viete, že chcete zmeniť konfiguráciu iba pre jeden konkrétny modul.

Dokumentácia k nastaveniam je k dispozícii [tu](../SettingUpAaps/Preferences.md).

## Nastavenie modulu

![Open plugin preferences](../images/Pref2020_OpenPlugin2.png)

Okno **nastavenie pluginu** je dostupné cez ponuku s tromi bodkami v pravom hornom rohu na domovskej obrazovke <0>AAPS</0>. Umožňuje zmeniť konfiguráciu **pluginu, ktorý je aktuálne na obrazovke**.

Napríklad ak chcete zmeniť konfiguráciu pre BYODA. Potom by ste v hornej ponuke **AAPS** vybrali kartu „BYODA“ a potom, keď ste na stránke BYODA, v pravom hornom rohu vyberte ponuku s _tromi bodkami_ a potom položku „nastavenia pluginov“. Budete presmerovaní priamo do okna nastavení špeciálne pre modul BYODA.

Toto je „skratka“ ku oknu všeobecných nastavení, dokumentácia nastavení je k dispozícii [tu](../SettingUpAaps/Preferences.md).
